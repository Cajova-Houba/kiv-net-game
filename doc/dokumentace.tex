\documentclass[11pt,a4paper]{scrartcl}
\usepackage[czech]{babel}
\usepackage[utf8]{inputenc}
\usepackage{graphicx}
\usepackage{epstopdf}
\usepackage{float}
\usepackage{textcomp}
\graphicspath{{./img/}}

\begin{document}
	\title{Semestrální práce z předmětu KIV/NET}
	\subtitle{Dungeon hra}
	\author{Zdeněk Valeš - A17N0094P}
	\date{17. 5. 2018}
	\maketitle
	\newpage
	
	Souhlasím s vystavením této semestrální práce na stránkách katedry informatiky a výpočetní techniky a jejímu využití pro prezentaci pracoviště.
	
	\newpage
	
	\section{Zadání}
	V jazyce C\# vytvořte jednoduchou hru, ve které bude hráč procházet bludištěm (dungeonem). Cílem hráče je najít východ dříve než protihráči (počítač). Uživatelské rozhraní bude realizováno technologií WPF. Aplikace bude obsahovat jednoduchý editor map s možností importovat (exportovat) mapy do (ze) souboru.
	
	\subsection{Cíl projektu}
	Cílem projektu je vytvoření jednoduché hry. Při tvorbě aplikace se seznámím se základními technologiemi a postupy, které se v této oblasti používají.
	
	\subsection{Požadavky}
	Aplikace má následující funkční požadavky:
	\begin{itemize}
		\item Vytvořit novou hru o zadané velikosti mapy (šířka, výška), se zadaným počtem soupeřů (ovládaných počítačem).
		
		\item Hráč může při procházení mapou sbírat předměty, které mu pomáhají ve hře (zbroj, zbraně, klíče, ...).
		
		\item Vyhrát hru nalezením cílového pole, případně hru prohrát, pokud toto pole nalezne soupeř.
		
		\item Vytvořit mapu v editoru a vyexportovat ji do souboru.
		
		\item Importovat mapu ze souboru.
	\end{itemize}
	
	\section{Analýza}
	
	Jádro aplikace se skládá ze 3 hlavních komponent. 1. komponenta obsahuje vše potřebné pro práci s herní mapou, 2. obsahuje herní objekty (včetně hráčů), 3. pak instanci hry a herní mechaniky.
	
	\subsection{Komponenta pro práci s herní mapou}
	Herní mapa je tvořena maticí herních polí. Každé herní pole má čtyři východy (podle světových stran), které mohou být v otevřeném, zavřeném, nebo neexistujícím stavu a v jednom okamžiku se na něm může nacházet pouze jeden živý a jeden neživý objekt Hráč vidí pouze na přilehlé bloky, do kterých se může dostat. Jednotlivé stavy jsou popsány v následujícím výčtu:
	
	\begin{itemize}
		\item \textit{OTEVŘENÝ}: východ je otevřený a blok je možné tímto východem opustit, nebo do něj přijít.
		
		\item \textit{ZAVŘENÝ}: východ je zavřený a k jeho otevření je potřeba získat klíč (a mít jej v inventáři). Pokud je východ jednou otevřen pomocí klíče, nemůže být už znovu zavřen a každý jím může projít.
		
		\item \textit{NEEXISTUJÍCÍ}: východ v tomto směru neexistuje. V uživatelském rozhraní bude reprezentován například zdí.
	\end{itemize}

	
	\paragraph{Generování mapy}
	V aplikaci je dungeon vnímán jako podzemní bludiště (například systém jeskyní) a k vytvoření herní mapy je k dispozici generátor. 
	
	Ke generování mapy je použit algoritmus postupného probourávání, kdy na začátku je matice herních polí se všemi východy ve stavu \textit{NEEXISTUJÍCÍ} a algoritmus postupně prochází celou mapu a náhodně probourává stěny jednotlivých bloků. Výsledkem je bludiště bez izolovaných míst -- platí tedy, že mezi každými dvěma bloky existuje cesta. To mimo jiné zjednodušuje pozdější náhodou volbu startovacích pozic hráčů, monster a umístění předmětů, protože nemůže nastat situace kdy by například hráč nemohl dojít do cíle.
	
	\subsection{Komponenta pro práci s herními objekty}
	Všechny objekty, které mohou být umístěny na mapu, a v případě hráčů a monster se po ní mohou i pohybovat, jsou v rámci aplikace souhrnně nazvané jako 'herní objekty'. Jsou rozděleny do dvou podmnožin: živé a neživé objekty, kde živé objekty představují hráče (člověka i počítač), neživé pak předměty které lze na mapě sebrat (například zbraň).
	
	Všechny předměty mají tři společné vlastnosti: UID, hrací blok, na kterém jsou umístěné a název. Základní struktura herních objektů je naznačena na obrázku \ref{fig:game-obj}. UID je unikátní číselné označení herního objektu v rámci jedné mapy.
	
	\begin{figure}[H]
		\centering
		\includegraphics[width=140mm]{core-game-objects-simple}
		\caption{Struktura herních objektů}
		\label{fig:game-obj}
	\end{figure}
	
	\subsubsection{Předměty}
	Předměty může mít hráč buďto nasazené (na obrázku \ref{fig:game-obj} \textit{AbstractItem}), nebo je může nosit v inventáři (na obrázku \ref{fig:game-obj} \textit{AbstractInventoryItem}). 
	
	V případě nositelných předmětů se jedná o zbraně a brnění. Ty dávají hráči bonusy k jeho základním schopnostem (zdraví, útok, obrana). Hráč může mít v jeden okamžik nasazenou pouze jednu zbroj a jednu zbraň. Pokud má hráč nasazenou zbroj (zbraň), zvyšuje se jeho celková obrana (útok).
	
	Oproti tomu v inventáři může hráč nosit libovolný počet stejných věcí (počet je omezen kapacitou inventáře). Speciální věc v inventáři je pak klíč (z časových důvodů neimplementován), který slouží k odemčení zavřených průchodů mezi herními bloky. 
	
	Předměty umístěné v inventáři mají každý svou hodnotu, podle které se na konci hry počítá výsledné skóre. Zbraň a brnění nejsou do tohoto skóre započteny.
	
	\subsubsection{Monstra a hráči}
	Ve hře se vyskytují dva typy živých objektů - monstra a hráči. Monstra jsou 'jednodušší' verzí hráčů: nemají inventář, sloty na zbraně a brnění a ani nemohou vyhrát hru. Mohou se pohybovat po mapě a případně napadat ostatní hráče. Monstrum je také vždy ovládáno pouze počítačem, hráč může oproti tomu být ovládaný jak počítačem, tak člověkem.
	
	Chování monster je jednoduché: náhodně volí cestu a po dosažení určitého počtu bloků se vrátí na původní pozici. Tímto způsobem náhodně procházejí oblast (jejíž velikost je daná délkou cesty) kolem své startovní pozice. Oproti tomu hráč-počítač prochází bludiště algoritmem DFS. V současné verzi nesbírá žádné předměty a snaží se vyhýbat bitvám.
	
	\subsection{Komponenta s herní mechanikou}
	Herní mechanika je tvořena herní smyčkou a akcemi, které mohou hráči a monstra provádět. Poslední komponenta spojuje předchozí dvě a dohromady s nimi tvoří jádro celé hry.
	
			\begin{figure}[H]
				\centering
				\includegraphics[height=75mm]{game-loop-simple}
				\caption{Jeden krok herní smyčky}
				\label{fig:game-loop}
			\end{figure}
	
	\subsection{Herní smyčka}
	Herní smyčka tvoří 'srdce' celé hry. Aby bylo možné jádro v budoucnu pohodlně propojit s uživatelským rozhraním, je implementován pouze jeden krok herní smyčky, který bude z UI cyklicky volán. 
	
	Krok herní smyčky je znázorněn na obrázku \ref{fig:game-loop}. V případě, že jeden z hráčů splní podmínku vítězství, krok skončí předčasně a je na vyšší vrstvě (uživatelském rozhraní), aby upozornila uživatele na konec hry.
	
	Plánování akcí a jejich vykonání lze teoreticky rozdělit do dvou oddělených smyček (tedy nejdříve se pro všechny hráče/monstra naplánují akce a pak se vykonají), ale pak se hra může dostat do situace, kdy si dvě monstra naplánují krok na stejné pole, nebo si hráč naplánuje útok na pole, kde již nikdo není. Aby se těmto situacím zamezilo, zvolil jsem způsob, kdy je akce vykonána hned po naplánování.
	
	
	\subsection{Herní akce}
	Jeden z nejjednodušších způsobů realizace herních akcí (pohyb, boj, sebrání předmětu) je implementovat tyto akce v příslušných entitách (\textit{AbstractCreature}, \textit{AbstractPlayer}). To by ovšem znamenalo přenesení většiny herní logiky do těchto tříd a později by to mohlo vést k znepřehlednění kódu a obtížné škálovatelnosti aplikace. Proto jsem se rozhodl využít návrhový vzor Command.
	
	Realizace každé herní akce je tak přesunutá do zvláštní entity a je závislá jen na objektech, kterých se týká. Každý hráč má pak vlastní frontu akcí, ze které hra postupně odebírá a jednotlivé akce provádí. Schéma herních akcí je zobrazeno na obrázku \ref{fig:game-act}.
	
	\begin{figure}[H]
		\centering
		\includegraphics[height=35mm]{core-game-actions-simple}
		\caption{Schéma herních akcí}
		\label{fig:game-act}
	\end{figure} 
	
	\paragraph{Utočení} Útočit může hráč pouze na sousední bloky. K tomu stačí znát současnou pozici hráče a směr, kterým chce útočit. Výsledná hodnota útoku se spočítá podle vzorečku $poskozeni=max(0,utok_{utocnik} - obrana_{protivnik})$. Pokud protivník umřel, prohrává a hry se dále neúčastní.
	
	\paragraph{Sebrání předmětu} Hráč může sebrat předmět pouze pokud má v inventáři místo a stojí na stejném políčku, na kterém se nachází předmět. V případě pokladu (znázorněn malou truhličkou) se předmět přidá do hráčova inventáře a jeho skóre se zvýší o hodnotu sebraného předmětu. Poklady nelze v současné verzi hry z inventáře vyhazovat, ani je sbírat z těl mrtvých protihráčů.
	
	V případě zbraně nebo brnění se předmět automaticky na hráče nasadí a zvýší patřičný atribut (útok, obrana) a pokud už hráč měl nasazený předmět stejného typu, je tímto nově sebraným nahrazen a starý je umístěn zpět na políčko, kde hráč právě stojí.
	
	\section{Implementace}
	
	Aplikace se skládá ze dvou hlavních částí - jádro a uživatelské rozhraní. Jádro je řešené jako samostatná knihovna (Class library), kterou lze 'připojit' k uživatelskému rozhraní. V současné době je implementováno pouze jádro aplikace.
	
	\subsection{Komponenta pro práci s herní mapou}
	Komponenta pro práci s herní mapou se skládá z datových tříd (\verb|Map|, \verb|MapBlock|, \verb|Entrance|, ...), které slouží ke generování mapy a z knihovní třídy \verb|MapSerializer|, která slouží k načítání a ukládání mapy do souboru.
	
	Každý herní blok má čtyři východy, k pohodlnému přístupu k těmto východům slouží výčet \verb|Direction|, který obsahuje čtyři světové strany. Tento výčet je navíc rozšířen o statickou třídu \verb|DirectionMethods|, která poskytuje metody pro usnadnění práce se směry. Schéma tříd týkajících se datového modelu herní mapy je naznačeno na obrázku \ref{fig:core-map}.
	
	\begin{figure}[H]
		\centering
		\includegraphics[height=40mm]{core-map-simple}
		\caption{UML diagram herní mapy}
		\label{fig:core-map}
	\end{figure}
	
	
	
	\subsubsection{Generování mapy}
	Metody pro generování map jsou deklarovány v rozhraní \verb|IMapGenerátor|. V současné verzi existují dvě implementace tohoto rozhraní. První, \verb|OpenMapGenerator|, vytvoří prázdnou mapu se všemi průchody otevřenými a slouží hlavně pro testování. Druhá, \verb|SimpleMapGenerator| pak generuje bludiště algoritmem popsaným v analytické části (zatím bez předmětů a protihráčů). UML diagram tříd týkajících se generování map je znázorněn na obrázku \ref{fig:core-map-generator}.
	
	\begin{figure}[H]
		\centering
		\includegraphics[height=40mm]{core-map-generator-simple}
		\caption{UML diagram generátorů herní mapy}
		\label{fig:core-map-generator}
	\end{figure}
	
	\subsection{Export a import herní mapy}
	Mapu je možné uložit do binárního souboru jehož formát je uveden v tabulkách \ref{tab:bin-map-file}, \ref{tab:bin-creature} a \ref{tab:bin-item}. K importování a exportování mapy slouží rozhraní \verb|IMapSerializer|, které je implementováno třídami \verb|JsonMapSerializer| a \verb|BinaryMapSerializer|. První serializér je zastaralý a slouží pouze k testovacím účelům. Druhý pak pracuje s mapou převedou do binární podoby.
	
	Všechny celočíselné hodnoty (datový typ \verb|int|) jsou uloženy jako 4 byty v kódování little endian. Hodnota 4 by tedy byla uložena jako 4,0,0,0. Hodnota 511 by byla uložena jako 255,1,0,0.
	
	Jádro podporuje export (a následný import) do pole bytů. Samotné uložení tohoto pole do souboru, nebo jeho další zpracování závisí na vrstvě, která bude jádro hry používat.
	
	\begin{table}[H]
		\centering
		\begin{tabular}{|c|c|p{8cm}|}
			\hline
			Počet bytů & Jméno & Detailní popis \\
			\hline
			\hline
			2 & Souborový prefix & Dva ASCII znaky 'D' a 'M'. \\
			\hline
			1 & Verze souboru & Verze souboru (kvůli čtení), v současnosti 1. \\
			\hline
			\hline
			4 & Délka jména mapy & Počet následujících bytů, které tvoří jméno mapy. \\
			\hline
			X & Jméno mapy & - \\
			\hline
			4 & Šířka mapy & Počet políček na šířku.\\
			\hline
			4 & Výška mapy & Počet políček na délku. \\
			\hline
			X & Byty s políčky & Každé políčko je reprezentováno jako čtveřice bitů, která značí východy SEVER, VÝCHOD, JIH, ZÁPAD. Pokud je bit 0, východ je uzavřen. Políčka jsou po sloupcích, tedy: [0,0], [0,1], [0,2], ... [0,vyska], [1,0], ... [sirka,vyska]. \\	
			\hline
			\hline
			4 & Počet živých objektů & Počet hráčů, protihráčů a monster dohromady. Následující byty reprezentují kolekci živých bytostí.\\
			\hline
			X & Živé objekty & Sekvence bytů reprezentující všechny živé objekty na mapě. Struktura jednoho živého objektu je popsána v tabulce \ref{tab:bin-creature}. \\
			\hline
			\hline
			4 & Počet  předmětů & Počet všech neživých objektů (poklady, zbraně, zbroje) umístěných na mapě. \\
			\hline
			X & Předměty & Sekvence bytů reprezentující všechny neživé předměty na mapě. Struktura jednoho neživého objektu je popsána v tabulce \ref{tab:bin-item}. \\
			\hline
		\end{tabular}
		\caption{Formát binárního souboru s mapou}
		\label{tab:bin-map-file}
	\end{table}
	
	\begin{table}[H]
		\centering
		\begin{tabular}{|c|c|p{8cm}|}
			\hline
			Počet bytů & Jméno & Detailní popis \\
			\hline
			\hline
			4 & UID & Začátek sekvence bytů reprezentující jednu živou bytost. Číslo, které unikátně označuje herní objekt. Musí být unikátní v rámci jedné mapy (tedy v rámci jednoho souboru). \\
			\hline
			4 & Délka jména objektu & Počet následujících bytů, které tvoří jméno objektu. \\
			\hline
			X & Jméno objektu & Jméno objektu v UTF-8 kódování. \\
			\hline
			4 & X-souřadnice pozice & X souřadnice políčka, na kterém je objekt umístěn. \\
			\hline
			4 & Y-souřadnice pozice & Y souřadnice políčka, na kterém je objekt umístěn. \\
			\hline
			4 & Zdraví & Zdraví objektu. \\
			\hline
			4 & Útok & Útočná síla objektu. \\
			\hline
			4 & Obrana & Obranná síla objektu. \\
			\hline
			1 & Typ živého objektu & Typ objektu. 0 znamená monstrum, 1 hráč-člověk, 2 prázdná AI (protihráč, který jen stojí), 3 jednoduchá AI, 255 jsou neznámé živé objekty. Zbytek hodnot je rezervován pro další případné AI, nebo jiné živé objekty. \\
			\hline
		\end{tabular}
		\caption{Struktura uložení jednoho živého objektu}
		\label{tab:bin-creature}
	\end{table}
	
	\begin{table}[H]
		\centering
		\begin{tabular}{|c|c|p{8cm}|}
			\hline
			Počet bytů & Jméno & Detailní popis \\
			\hline
			\hline
			4 & UID & Začátek sekvence bytů reprezentující jednu živou bytost. Číslo, které unikátně označuje herní objekt. Musí být unikátní v rámci jedné mapy (tedy v rámci jednoho souboru). \\
			\hline
			4 & Délka jména objektu & Počet následujících bytů, které tvoří jméno objektu. \\
			\hline
			X & Jméno objektu & Jméno objektu v UTF-8 kódování. \\
			\hline
			4 & X-souřadnice pozice & X souřadnice políčka, na kterém je objekt umístěn. \\
			\hline
			4 & Y-souřadnice pozice & Y souřadnice políčka, na kterém je objekt umístěn. \\
			\hline
			4 & Vlastnost předmětu & Vlastnost předmětu, pro poklady jejich hodnota, pro zbraně jejich útok, pro brnění jejich obrana. \\
			\hline
			1 & Typ předmětu & Typ předmětu. 0 znamená zbraň, 1 brnění, 2 poklad, 255 je neznámý předmět. Zbytek hodnot je rezervován pro další případné typy předmětů. \\
			\hline
		\end{tabular}
		\caption{Struktura uložení jednoho neživého objektu}
		\label{tab:bin-item}
	\end{table}
	
	\subsubsection{Správa importovaných map}
	Importované mapy jsou ve výše zmíněné binární podobě uloženy ve složce \verb|maps|, která je očekávána ve stejném adresáři jako spustitelný soubor se hrou. Správa importovaných map je uvedená části \ref{subsec:map-import} herní příručky. 
	
	\subsection{Komponenta pro práci s herními objekty}
	Jak již bylo zmíněno v analytické části, předměty ve hře se dělí na živé a neživé. Základem pro všechny objekty je třída \verb|GameObject|, která každému objektu dává jméno a pozici na mapě. V konstruktoru třídy je také přiřazeno UID, které je získáno ze statického čítače. UID může být později změněno -- to je důležité hlavně při načítání importovaných map, ve kterých mají herní objekty svoje UID již určená.
	
	\subsubsection{Monstra a protihráči}
	Nepřátelé jsou pro hráče-člověka monstra a ostatní hráči ovládaní počítačem. Monstrum je implementováno třídou \verb|Monster| a k vytvoření různých druhů monster slouží třída \verb|MonsterFactory|. jednotlivá monstra se od sebe liší pouze jménem a vlastnostmi (život, útok, obrana). Na obrázku \ref{fig:core-creatures} je pro úplnost zobrazen UML diagram znázorňující strukturu živých objektů.
	
	\begin{figure}[H]
		\centering
		\includegraphics[width=140mm]{core-creatures-simple}
		\caption{UML diagram živých objektů}
		\label{fig:core-creatures}
	\end{figure}
	
	V současné době existují dvě implementace protihráčů: \verb|EmptyAIPlayer|, který nedělá nic a slouží k testování a \verb|SimpleAIPlayer|, který algoritmem DFS prochází mapu a snaží se najít východ. 
	
	\subsection{Komponenta s herní mechanikou}
	Instance herní třídy a krok herní smyčky je implementován ve třídě \verb|Game|. Jak již bylo zmíněno v analytické části, herní logika je implementována pomocí akcí. V případě výjimečných stavů produkují tyto akce výjimky, které by měla zachytit vrstva s uživatelským rozhraním a hráči chybu vhodně oznámit (například plný inventář, zavřený východ, ...).
	
	V případě, že některý z hráčů dojde do cílového pole (které nemusí být určeno - v takovém případě se jedná o nekonečnou hru), nastaví instance hry příznak \verb|IsWinner|. Opět je na vrstvě, která herní jádro využívá, aby po každém volání kroku herní smyčky zkontrolovala, zdali někdo nevyhrál.
	
	\subsubsection{Herní akce}
	Základní třída pro každou herní akci je \verb|AbstractAction|. Deklaruje metodu \verb|execute()|, kterou se akce vykoná a umožňuje nastavit objekt \verb|AbstractCreature|, nad kterým se akce vykoná (tedy ten, kdo akci provede). V současné době jsou implementovány akce na pohyb, útok a sebrání předmětu.
	
	\subsubsection{Generování herních instancí}
	Hru je možné zahájit dvěma způsoby -- vygenerováním nové náhodné mapy, nebo použitím některé z importovaných map. Ke generování herních instancí slouží třída \verb|GameGenerator|.
	
	\subsection{Renderování mapy}
	Renderování herní mapy je v současné verzi realizováno umisťováním vektorů na grafickou komponentu \verb|Canvas| každých 100ms (řešeno pomocí časovače). Společný interface pro renderery je \verb|IMapRenderer|, ten je v současnosti implementován pouze třídou \verb|VectorMapRenderer|. Během vývoje aplikace se renderování herní plochy pomocí vektorů ukázalo jako neefektivní, proto by mělo být v budoucích verzích nahrazeno (alespoň částečně) renderováním do virtuální bitmapy.
	
	Při návrhu rendereru jsem počítal s jeho možnou rozšiřitelností skrze renderovací konfiguraci. Ta v současné době obsahuje barvy zdí a cesty, podle kterých se tvoří vektory jednotlivých objektů. V budoucnu by mělo být možné tuto konfiguraci načítat ze souboru (nejspíše ve formátu \textless\textit{UID}\textgreater.\textless\textit{vlastnost}\textgreater=\textless\textit{hodnota}\textgreater) a tím zajistit pohodlné přidávání nových objektů bez nutnosti rozšiřování kódu.
	
	\section{Uživatelská příručka}
	Po spuštění aplikace je zobrazeno okno se základním menu (obrázek \ref{fig:main-window}). Toto okno je výchozem bodem pro celou aplikaci po zavření okna s některou z dalších částí aplikace (import map, editor, ...) je uživatel vrácen zpět sem.
	
	\begin{figure}[H]
		\centering
		\includegraphics[height=200px]{menu-window}
		\caption{Hlavní menu aplikace}
		\label{fig:main-window}
	\end{figure}
	
	\subsection{Start nové hry a ovládání}
	Po kliknutí na tlačítko 'Nová hra' je zobrazeno okno (obrázek \ref{fig:new-game-sett}), kde je možné nastavit parametry nové hry, případně začít hru na některé z importovaných map. 
	
	V případě generování náhodné mapy je možné zadat seed pro mapu, kterým je možné řídit generování struktury bludiště. Jako vstupní hodnotu seedu program očekává celé číslo.
	
	Pro spuštění nové hry zmáčkněte tlačítko 'Start', pro návrat do hlavního menu tlačítko 'Zpět'.
	
	\begin{figure}[H]
		\centering
		\includegraphics[height=200px]{new-game-settings-window}
		\caption{Nastavení nové hry}
		\label{fig:new-game-sett}
	\end{figure}
	
	
	\paragraph{Ovládání hry}
	Po spuštění nové hry je zobrazeno okno se hrou (obrázek \ref{fig:game-window}). To je tvořeno panelem s mapou, panelem s herními zprávami a panelem s ovládání a přehledem hráčových atributů. Hra je ovládána buď pomocí tlačítek na pravém panelu, nebo pomocí kláves -- šipky pro pohyb, mezerník pro sebrání předmětu. Cílem hry je najít a dojít do červeně označeného políčka, které symbolizuje východ z bludiště.
	
	Mapa obsahuje tři typy pohyhblivých entit. Monstra a protihráče, ta jsou zobrazena červenou barvou a hráče, ten je zobrazen jako zelený panáček. Hráč může na ostatní tvory útočit a to pohybem na jejich pole. Při útočení ubývá protivníkovi život, což je vidět na čárce, která se nad ním postupně zkracuje.
	
	Kromě živých entit obsahuje herní mapa také předměty, ty jsou u každého políčka zobrazeny v jeho levé horní části. Sekera znamená zbraň, šít je zbroj a truhlička je poklad (sesbírané předměty může hráč vidět vlevo, ve svém inventáři). 
	
	Během hraní se může dojít k přepnutí focusu na jinou komponentu (například komponentu se správami) a hra pak nemusí jít ovládat pomocí kláves. Tento problém se mi nepodařilo odstranit a jeho řešením v současné verzi je použití ovládacích tlačítek na pravém panelu.
	
	\begin{figure}[H]
		\centering
		\includegraphics[height=280px]{game-window}
		\caption{Okno se spuštěnou hrou}
		\label{fig:game-window}
	\end{figure}
	
	
	Po skončení hry je zobrazeno výsledné skóre se statistikami, viz obrázek \ref{fig:game-res-window}. Zeleně je označen ten hráč, který 'zavřel' hru -- tedy jako první došel k východu z bludiště.
	
	\begin{figure}[H]
		\centering
		\includegraphics[height=160px]{score-window}
		\caption{Výsledky hry}
		\label{fig:game-res-window}
	\end{figure}
	
	\subsection{Práce s editorem}
	Po kliknutí na tlačítko 'Editor' v hlavním menu je zobrazeno okno s editorem (obrázek \ref{fig:editor-window}). V editoru je možné nechat vygenerovat nové bludiště a do něj přidat objekty, nebo upravit již existující mapu (Soubor \textrightarrow Nahrát mapu).
	
	Okno editoru je rozděleno na dvě části, panel s mapou na levé straně a panel s mapou na straně pravé. Novou mapu je možné vygenerovat stisknutím tlačítka 'Generuj'. Objekty je na mapu možné umisťovat s Toolboxu a to tak, že uživatel klikne na předmět v toolboxu (při najetí myší se zobrazí popisek objektu) a pak klikne na políčko, kam chce předmět umístit. Umístěné předměty je možné odstranit kliknutím na tlačítko 'X' v panelu s umístěnými předměty.
	
	Mapu je možné uložit skrze menu (Soubor \textrightarrow Uložit mapu) do souboru, ze kterého je možné ji později naimportovat.
	
	\begin{figure}[H]
		\centering
		\includegraphics[width=380px]{editor-window}
		\caption{Editor map}
		\label{fig:editor-window}
	\end{figure}
	
	\subsection{Import nových map}
	\label{subsec:map-import}
	Po kliknutí na tlačítko 'Import map' v hlavním menu je zobrazeno okno se správou importovaných map \ref{fig:import-window}. Okno se skládá z panelu pro načítání souborů a přehledu importovaných map. Tyto mapy jsou fyzicky uloženy jako soubory ve složce maps, která je očekávána ve stejném adresáři jako spustitelný soubor se hrou. V této složce by krom map neměly být žádné jiné soubory, program je jinak bude hlásit jako chybné mapy.
	
	Mapy je možné importovat jak přes načítací panel ('Načti soubor' \textrightarrow 'Importuj mapu'), tak ručně -- soubory s mapami stačí nakompírovat do výše zmíněné složky maps a kliknout na tlačítko 'Obnovit'. 
	
	Importované mapy je také možné smazat kliknutím na tlačítko 'X' u příslušné mapy. Po této akci dojde ke smazání mapy z paměti aplikace a ke smazání samotného souboru s mapou.
	
	\begin{figure}[H]
		\centering
		\includegraphics{import-window}
		\caption{Správa importovaných map}
		\label{fig:import-window}
	\end{figure}
	 
	\section{Závěr}
	Hru se podařilo úspěšně naimplementovat. Během vývoje mě napadla spousta vylepšení, která jsem z časových důvodů již nestihl do současné verze přidat, například klíče pro otvírání dveří mezi herními políčky, vyhzování předmětů z inventáře, lepší gameplay a vybalancování herní AI.
	
	Dalším námětem na vylepšení by pak mohlo být renderování mapy, které by mohlo hrací plochu (bludiště se nemění) renderovat do bitmapy a jako vektory renderovat pouze předměty, které jsou na mapě umístěny.
	
\end{document}
